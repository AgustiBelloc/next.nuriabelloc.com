---
title: Sessions
description: "shiatsu, massatges a gracia"
menu: true
permalink: sessions/
published: true
---
_la durada de les sessions és entre 50 i 60 minuts cal portar roba còmode_

---

+ [Shiatsu](#shiatsu)
+ [Massatge Terapèutic](#massatge-teraputic)
+ [Shiatsu per a músics](#shiatsu-per-a-msics)

---

## Shiatsu

El Shiatsu és una teràpia manual que es fonamenta en l'antiga filosofia i medicina tradicional xinesa i japonesa. Es basa en l'aplicació de pressió sobre els meridians i punts, així com també, mitjançant estiraments i mobilitzacions.

> Fomenta la circulació del Ki i estimula diversos sistemes de l'organisme, promovent la vitalitat i potenciant la capacitat d'autocuració.

Combino l'essència del shiatsu amb el treball corporal, l’estudi del moviment del cos, coneixements d’anatomia i fisiologia d’occident. Amb aquesta base, genero eines per a treballar el símptoma, la causa i la dinàmica creada.

Son sessions personalitzades i úniques, en les que treballarem conjuntament, l’aprenentatge i el feedback són elements imprescindibles. La comprensió sensitiva del motiu del treball corporal ajuda a que el sistema nerviós reorganitzi inclús els hàbits més arrelats. El shiatsu proporciona un ventall d’eines corporals que permeten un ritme respectuós i a la mesura de cadascú.

---

> [Preus per a tothom!]({{site.baseurl}}/preus) - [on sóc?]({{site.baseurl}}/contacte)

---

## Massatge Terapèutic

La sessió és relaxant, per afluixar tensions i dissoldre bloquejos en l’organisme. Combino el quiromassatge i el shiatsu, ambdues teràpies manuals per a crear una sessió personalitzada.

> amb olis elaborats artesanalment amb plantes medicinals: hipèric, calèndula, gingebre, farigola, romaní ...

Millora el funcionament de les articulacions, augmenta el reg sanguini i afavoreix el sistema nerviós parasimpàtic; optimitzant el funcionament dels òrgans, el transport d’oxigen a la sang i eliminant les substàncies de rebuig produïdes pel metabolisme muscular. D’una manera reflexa, el massatge col∙labora activament en la regulació i equilibri dels estats anímics.

---

> [Preus per a tothom!]({{site.baseurl}}/preus) - [on sóc?]({{site.baseurl}}/contacte)

---

## Shiatsu per a Músics

---

Les sessions van adreçades a aquells músics que tinguin una motivació per a pal·liar els danys que ocasionen algunes postures corporals i moviments repetitius, amb la intenció de trobar nous recursos propis i cercar més fluïdesa en el moviment i la respiració.

El motiu principal de les sessions individuals és centrar-nos una o vàries dolencies generades per un hàbit postural, en les quals em focalitzaré en la persona i no en la tècnica.  Al llarg de les sessions es combinarà la percepció d'un/a mateix/a al tocar, i en base a la petició de cada músic farem un treball corporal propi del shiatsu. En els casos que cregui convenient prepararé material didàctic per la comprensió del treball corporal. Son sessions basades en l’experimentació, la resolució i l’aprenentatge de noves maneres de moure’s, potenciant els recursos individuals de cada músic.

---

> [Preus per a tothom!]({{site.baseurl}}/preus) - [on sóc?]({{site.baseurl}}/contacte)

---
